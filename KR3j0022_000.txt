# -*- mode: mandoku-view; -*-
#+TITLE: 本語
#+DATE: 2015-08-24 23:19:57.410280
#+PROPERTY: ID KR3j0022
#+PROPERTY: BASEEDITION WYG    
#+PROPERTY: JUAN 提要
<pb:KR3j0022_WYG_000-1a>¶
欽定四庫全書　　　　　子部十¶
　本語　　　　　　　　　雜家類一(雜學之屬/)¶
　　提要¶
　　　　(臣/)等謹案本語六卷明髙拱撰拱有春秋正¶
　　　　㫖已著録是書成于萬歴丙子距拱罷歸之¶
　　　　日已十三年故開卷即以否泰兩卦君子小¶
　　　　人消長為言其中論裴度論劉晏皆隂以自¶
　　　　比論李林甫論哈麻皆以隂比徐階論盧懐¶
<pb:KR3j0022_WYG_000-1b>¶
　　　　慎則隂比殷士儋輩亦發憤而著書者也其¶
　　　　間如隆慶六年宿良鄉夢見孔子之類頗為¶
　　　　夸誕如謂無意之妙非意之所能為故聖人¶
　　　　貴忘之類亦頗涉虚無至駁伊川説春秋災¶
　　　　異一條欲破董仲舒劉向劉歆之説遂謂天¶
　　　　道不闗於人事尤為紕繆其他辨詰先儒之¶
　　　　失抉摘𫝊註之誤詞氣縦横亦其剛狠之餘¶
　　　　習然頗有剖析精當之處亦不可磨五卷以¶
<pb:KR3j0022_WYG_000-2a>¶
　　　　下皆論時事率切中明季之弊故明史稱其¶
　　　　練習政體有經濟才一書之中葢瑕瑜互見¶
　　　　如其為人云乾隆四十五年七月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　總　校　官(臣/)陸　費　墀¶
#+PROPERTY: JUAN 自序
<pb:KR3j0022_WYG_000-3a>¶
本語自序¶
予嘗有言曰天理不外於人情然聖人以人情爲天理¶
而後儒逺人情以為天理是故聖學湮聖化窒夫事有¶
本情而人有本心出吾本心以發事之本情則議道而¶
道不睽作之於事可推四海而準通千古而不謬何者¶
天理人情固如是也故曰君子中庸又曰和夫中也者¶
言乎其當也庸也者言乎其平也和也者言乎其順也¶
皆本人情不逺人以為道作本語萬厯丙子五月十有¶
<pb:KR3j0022_WYG_000-3b>¶
三日中元山人自序¶
